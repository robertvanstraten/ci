# Installeren

Voor dit vak gaan we uit dat je een versie van Python 3 geinstalleert hebt op jouw eigen computer. We maken onder andere gebruik van IPython notebooks. We adviseren dat je de Anaconda Python Distributie gebruikt aangezien deze bijna alle benodigde modules bevat voor dit vak.

Indien je nog geen Python 3.x op je computer hebt vind je hieronder de instructies.

Extra modules kunnen geinstalleert worden dmv 'pip install' of 'conda install'

## Om te beginnen

Om te kunnen programmeren op jouw eigen computer heb je twee verschillende programma's nodig: de taal zelf (met wat extra modules), en een goede code-editor.

1. **Anaconda**, de nieuwste versie van de Anaconda Python distributie.

2. **Een editor** om code in te schrijven. Dit is in feite een soort tekstverwerker, maar dan speciaal bedoeld voor programmacode. Zo is er onder andere syntax highlighting en auto-completion mogelijk! Je bent vrij om je eigen editor te kiezen.

## Stap 1: Anaconda

Dit pakket kunt je downloaden op de website van [Anaconda](https://www.anaconda.com/distribution/). Kies daar voor de laatste Python 3.x versie voor jouw besturingssysteem.

Let op! Tijdens de installatie op Windows vraagt de installer of Anaconda toegevoegd moet worden aan de PATH variabele. Klik dit vinkje aan:
![](anaconda_checkbox.png)

Zodra de download klaar is, moet je het gedownloade bestand uitvoeren. Volg dan de installatieinstructies, als het goed is hoef je verder niks te veranderen.

## Stap 2: Een code-editor

Er is een flink aantal opties voor code-editors. We raden aan dat je een van de volgende installeert (maar als je iets anders gebruikt is dat geen probleem):

- [Visual Studio Code](https://code.visualstudio.com/)
- [Atom](https://atom.io)

Ook hier geldt dat je het bestand nog moet uitvoeren en installeren. Je hoeft niks aan te passen aan de installatie-opties. Heb je een Mac? Dan wordt het programma in je Downloads-map gezet. Je kunt het vanuit daar gewoon slepen naar de applications folder.

**Tip:** In het dropdown menu  *view*  van Visual Studio Code kan je de integrated terminal aanklikken!

Gaat het niet goed of lukt er iets niet, tik even de assistent aan in het laptopcollege!

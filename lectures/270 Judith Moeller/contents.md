## Gastcollege: Filter Bubbles
Recommender systems worden veel gebruikt voor het aanbevelen van nieuwsartikelen. Een bekend voorbeeld is Facebook. Facebook maakt gebruik van een *collaborative filtering* algoritmes om te achterhalen wat jij mogelijk interessant zou vinden. Een veelgenoemd probleem hierbij is dat dit een zelfversterkend effect heeft. Je verdwijnt langzaam in een bubbel van je eigen mening. Door te klikken op artikelen die je leuk vindt om te lezen train je het algoritme om je alleen maar soortgelijke artikelen te presenteren. Langzaam verdwijnen zo alle andere meningen en wereldbeelden uit je gezichtsveld. Dit effect wordt een *filter bubble* genoemd. Deze term is bedacht door internetactivist Eli Pariser. Zijn angst is dat dit effect politieke polarisatie in de hand werkt.

De onderstaande podcast is een discussie met Judith Möller, universitair docent aan de UvA (Faculteit der Maatschappij- en Gedragswetenschappen). Zij onderzoekt *filter bubbles*. De belangrijkste vragen zijn: Bestaan deze *filter bubbles* wel echt? En, zo ja, hoe erg is hun effect op de maatschappij?

In de podcast wordt ook naar een rapport verwezen. Die kan je hier vinden: [Filter bubbles in the Netherlands](Filter_bubbles_in_the_Netherlands.pdf)

Luister aandachtig naar de podcast en probeer een antwoord te formuleren op de volgende vragen:

- Wat is een *filter bubble*?
- Hoe is het probleem van *filter bubbles* gerelateerd aan *collaborative filtering*?
- Zijn *filter bubbles* een echt probleem? Waarom (niet)? Noem tenminste één argument uit de podcast of het rapport.
- Hoe verschilt de situatie in Nederland van die in de Verenigde Staten? Noem minstens één concreet verschil.
- Er zijn nog andere problemen die zich kunnen voordoen als we algoritmes ons nieuws laten selecteren. Noem er één.
- Wat wordt er bedoeld met een *spiral of noise*?

Stuk Rood Vlees over filter bubbles met Judith Möller:

![embed](https://w.soundcloud.com/player/?url=https%3A//api.soundcloud.com/tracks/728307712&color=%23ff5500&auto_play=false&hide_related=false&show_comments=false&show_user=false&show_reposts=false&show_teaser=true&visual=true)

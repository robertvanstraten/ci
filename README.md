# Collectieve Intelligentie<br><span class="small">Studiewijzer</span>

*Versie: April 2021*

Door het verzamelen van informatie over gebruikers van websites kunnen we een hoop leren over deze mensen, maar ook over groepen gebruikers. Collectieve Intelligentie verwijst naar het verwerken en begrijpen van dit soort informatie om gebruikers uiteindelijk beter te kunnen bedienen. Dit wordt bijvoorbeeld gedaan door een profiel samen te stellen en aanbevelingen te doen voor alternatieve producten (recommendersystemen), of door de volgorde van resultaten bij een zoekopdracht te optimaliseren met behulp van de schijnbare interesses van een gebruiker (rankingsystemen).

In dit vak gaan we je leren hoe je dit soort informatie kan verkennen, verwerken, hoe je middels analyse interessante aspecten kunt vinden, en hoe je deze informatie kunt gebruiken om een recommender- of rankingsysteem te maken. In de eerste vijf weken leer je de technieken die nodig zijn om een recommender system te bouwen. Daarna krijg je in een groepsopdracht de ruimte om deze technieken toe te passen op een case en je creativiteit de vrije loop te laten.

## Contact
Voor organisatorische en persoonlijke vragen stuur een mail naar <progik@mprog.nl>. Voor vragen over de opdrachten zie het kopje "Begeleiding" hieronder.

Simon Pauw  
*docent/coördinator*  

Martijn Stegeman  
*examinator*  

## Voorkennis

We verwachten dat je flink geoefend hebt met programmeren in Python en met basale statistische begrippen.

## Planning

De verwachting is dat je zo'n 21 uur per week aan dit vak kwijt bent. Houd er rekening mee dat je best wat meer tijd kwijt kan zijn, studenten verschillen nu eenmaal en programmeren kost tijd.

| Weken  | Activiteit    | Deadline            |
| ------ | ------------- | ------------------- |
| Week 1 | Module 1      |                     |
| Week 2 | Module 1/2    | Module 1, wo 7 apr  |
| Week 3 | Module 2/3    | Module 2, vr 16 apr |
| Week 4 | Module 3      | Module 3, vr 23 apr |
| Week 5 | Take-home tentamen | do 29 apr     |
| Week 6 | Groepsproject | Tussenrapport 1, wo 12 mei  |
| Week 7 | Groepsproject | Tussenrapport 2, vr 21 mei |
| Week 8 | Groepsproject | Eindrapport, vr 28 mei     |
| Week 9 | Hertentamen   | ma 27 mei           |

## Beoordeling

De weging voor het eindcijfer van dit vak is:

- 50% individuele opdrachten (module 1 t/m 3)
- 50% groepsproject
- Het tentamen is pass/fail; je krijgt hier dus geen cijfer voor

Om het vak te halen moet je:

 - Minimaal een 5.5 gemiddeld halen voor de individuele opdrachten
 - Het tentamen gehaald hebben

Om mee te mogen doen aan het groepsproject moet je dus ook minimaal een 5.5 gemiddeld hebben gehaald voor de individuele opdrachten.

## Begeleiding

Er is veel online hulp beschibaar voor dit vak. Er zijn twee manieren waarop je hulp kunt krijgen:

Ten eerste gebruiken we het discussieplatform Ed voor dit vak. Probeer hier je vraag zo duidelijk mogelijk te formuleren. Gebruik hierbij fragmenten van je code, maar copiëer nooit de hele code (anders maak je het je medestudenten te makkelijk om deze te kopiëren). Je kan je met de hier aanmelden (met je UvA-mail) voor het forum: [aanmelden](https://edstem.org/us/join/yxJzhV). Vervolgens kan je het forum zelf hier vinden: [forum bekijken](https://edstem.org/us/courses/5200/discussion/)

Als je er via Ed niet uitkomt kan je een afspraak inplannen met een assistent kan je ook vragen stellen tijdens de online practica. Hiervoor gebruiken we het platform wonder.me: [practicum](https://www.wonder.me/r?id=6b08457c-4080-4a85-b315-92a5a4fe92c4).

### Rooster:
Je kan in het rooster hieronder vinden op welke tijden er hulp aanwezig is. Op de tijden van het (extra) practicum is er hulp aanwezig van assistenten op wonder.me en wordt ook het Ed-forum actief bijgehouden.

|         | ma    | di              | wo              | do              | vr              |
| tijd    |       |                 |                 |                 |                 |
| ------- | ----- | --------------- | --------------- | --------------- | --------------- |
| 09 - 11 | extra practicum |                             | practicum       |                 | practicum                       |
| 11 - 13 | extra practicum | extra practicum             | extra practicum | extra practicum | hoorcollege/extra practicum     |
| 13 - 15 | extra practicum | hoorcollege/extra practicum | extra practicum | extra practicum | practicum                       |
| 15 - 17 | extra practicum |                             | practicum       | extra practicum | extra practicum                 |

De extra practica zijn als extra hulpmommenten bovenop de reguliere practica gepland. Je kan deze gewoon bezoeken als je vragen hebt. **Ga hier alleen heen als je geen activiteiten voor een ander vak heb.**

Op de dinsdagen en vrijdagen is er niet altijd een hoorcollege (zie kopje Hoorcolleges hieronder). Als er geen hoorcollege is er in de plaats daarvan een practicum.

Op college vrije dagen is er uiteraard ook geen hulp aanwezig. Dit gaat om de volgende dagen:

- goede vrijdag: 2 april
- pasen: 5 april
- week van koningsdag + week van tussentoets + vakantieweek: 26 april - 7 mei
- hemelvaart: 13, 14 mei
- pinksteren: 24 mei

## Hoorcolleges

Voor dit vak hebben we twee type hoorcolleges: Technische colleges en gastcolleges. De technische colleges bevatten informatie die je nodig hebt voor de opdrachten. De gastcolleges dienen als verdiepingsmateriaal. Hierin vertellen specialisten uit het bedrijfsleven en andere onderzoeksgebieden over hun ervaring met Recommender Systems in de praktijk. Vanwege de Covid-19 maatregelen bestaan de colleges uit een combinatie van video's en live zoom-colleges.

De video's staan gelinkt in de opdracht.

Vooralsnog staan de volgende live-colleges gepland (**Let op! Hier kan nog verandering in komen.**):

| Datum          | Onderwerp     | Docent | Link |
| -------------- | ------------- |        |      |
| di 13 april    | Ethische (?) recommender systems voor Randstad uitzenbureau     | David Graus      | [zoom](https://uva-live.zoom.us/j/89181499606)
| vr 16 april    | Recommender systems in de praktijk (bij Spotify en Booking.com) | Brammert Ottens  | [zoom](https://uva-live.zoom.us/j/89181499606)
| di 20 april    | Creëren recommender systems filter bubbles?                     | Felicia Loerbach | [zoom](https://uva-live.zoom.us/j/89181499606)

## Opdrachten

Na elke deadline worden je opdrachten beoordeeld en krijg je korte feedback over de gekozen oplossing en hoe het gemaakte programma in elkaar steekt. Je krijgt voor elke opdracht een cijfer op een schaal van 1 t/m 10. Het eindcijfer voor de individuele opdrachten is het gemiddelde van deze cijfers.

Het is belangrijk dat je zelfstandig aan de slag gaat en goed gebruik maakt van de aangeboden online hulp.

### Te laat
De deadlines voor dit vak zijn strict, maar er is ruimte voor uitloop. Als de opdracht na de gestelde deadline inleverd wordt het nog wel nagekeken, maar kan je niet meer de volle punten halen.

Als je 24 uur na de deadline de opdracht inlevert kan je nog maximaal een 7 krijgen voor de opdracht.

Daarna kan je nog tot maximaal 4 dagen na de deadline inleveren. In dat geval kan je maximaal een 5.5 halen voor de opdracht.

Nog later inleveren kan niet.

Als je niet optijd kan inleveren omdat je (langdurig) ziek bent, neem dan even contact op: progik@mprog.nl

### Samenwerken

**Voor deze opdrachten is samenwerken niet toegestaan.** Zie ook het kopje "Samenwerken, fraude en plagiaat".

## Tentamen

Hier volgt een overzicht van de stof voor het tentamen.

- de begrippen bij de individuele opdrachten uit weken 1 t/m 4
- de inhoud van de (gast)colleges in weken 1 t/m 4

Omdat er maar één tentamen is, zal de herkansing al in week 9 van het vak plaatsvinden. Zo heb je genoeg ruimte om je voor te bereiden en liggen de colleges nog vers in je geheugen.

## Groepsproject

In week 6 t/m 8 ga je aan een groepsproject werken. Voor het groepsproject zal je in groepen van 4 gaan werken. Hiervoor lever je elke week een voortgangsrapport in. Aan het einde lever je ook je code in en geef je een mondelinge eindpresentatie aan de docent.

Voor dit project krijg je cijfer per groep een gezamelijk cijfer. Dit cijfer is gebaseerd op de volgende onderdelen:

- de tussenrapporten
- de ingeleverde code
- de eindpresentatie

## Literatuur

Voor het leren van de Python library Pandas gebruiken we het boek: _Python for Data Analysis_ van Wes McKinney. Dit boek is niet in z'n geheel te downlaoden, maar het relevante hoofstuk (5) zal worden gemaild bij aanvang van het vak.

De inhoud van dit vak is gebaseerd op: _Recommender Systems Handbook_ van Francesco Ricci, Lior Rokach, Bracha Shapira en Paul B. Kantor. Dit is geen verplichte literatuur, maar als je meer wilt weten over recommender systems kan ik het van harte aanbevelen. Het kan ook een goede inspiratiebron zijn voor het eindproject. Je kan het boek gratis via de UvA Bibliotheek downloaden: https://link-springer-com.proxy.uba.uva.nl:2443/book/10.1007%2F978-1-4899-7637-6

## Samenwerken, fraude en plagiaat

Samenwerken is voor de individuele opdrachten van dit vak niet toegestaan. Tijdens de laptopcolleges is het natuurlijk prima als je de opgave bespreekt met de student die naast je zit. Het is echter <strong>niet toegestaan</strong> om delen van code van je medestudenten, of van internet, over te nemen.

Een belangrijk verschil dus: je kunt discussiëren over de manier waarop je een probleem aanpakt, maar je kopieert nooit code van anderen. Om het jezelf niet moeilijk te maken kijk je dus doorgaans ook niet op het scherm van een ander.

Als je merkt dat je zodanig aan het overleggen bent dat je dezelfde code krijgt als de student die naast je zit, wordt het tijd om te stoppen en de assistent om hulp te vragen. Als dit gebeurt gaan we je vragen niet meer bij elkaar te zitten.

Kom je in tijdnood? Laat je niet verleiden tot het plegen van plagiaat. Je kunt de opdracht binnen zes dagen alsnog inleveren. We willen het graag zo oplossen dat jij het vak zelfstandig kunt halen. Vraag je docent om hulp als je er niet meer uitkomt!

Voor het groepsproject geldt iets soortgelijks, maar binnen de groep wordt er natuurlijk gewoon samengewerkt.


## Plagiaatregeling

Fraude volgens de UvA: *"Het handelen of nalaten van een student waardoor een juist oordeel over zijn kennis, inzicht en vaardigheden geheel of gedeeltelijk onmogelijk wordt."*

We gebruiken bij de beoordeling van de opdrachten plagiaatdetectie. Als blijkt dat je opgave geheel of gedeeltelijk overeenkomt met een andere inzending of een uitwerking van internet, dan zijn er twee mogelijkheden.

* Er is een bronvermelding: in dat geval voldoe je niet aan de eis van het zelfstandig maken van de opgaven en wordt je inzending afgekeurd. Omdat dit meestal na de deadline is betekent dat doorgaans dat je het vak dit jaar niet kunt afronden.

* Er is geen bronvermelding: in dat geval rapporteren we aan de examencommissie welke inzendingen overeenkomen, waarna de commissie beslist over te nemen maatregelen.

In eerdere jaren is één student uitgesloten van deelname na het kopiëren van een practicumopdracht. Andere studenten hebben een waarschuwing gekregen.

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Informatiekunde.
